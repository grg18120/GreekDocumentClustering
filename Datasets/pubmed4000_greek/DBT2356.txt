Διαχείριση του ασθενούς με περιφερική νευροπάθεια. Η περιφερική νευροπάθεια μπορεί να αποτελεί ένα μικρό, ακόμη και μη αναγνωρισμένο, κλινικό πρόβλημα ή να είναι σοβαρή και ουσιαστικά αναπηρική. Όπως σε κάθε χρόνια πάθηση, ο ρόλος του ιατρού είναι να αναζητήσει θεραπεύσιμη νόσο και να ενημερώσει τους ασθενείς για τα συμπτώματα και την φυσική πορεία της δυσλειτουργίας καθώς και για μεθόδους αντιμετώπισής της. Ο ιατρός μπορεί να βοηθήσει τους ασθενείς εξηγώντας πώς να αντιμετωπίζουν ένα κατεστραμμένο περιφερικό νευρικό σύστημα στην καθημερινή ζωή, ακόμη και αν δεν μπορεί να επιτευχθεί ίαση ή σημαντική οργανική ανακούφιση.