Απαραίτητα λιπαρά οξέα. Το λινολεϊκό οξύ, το γάμμα λινολεϊκό οξύ και το αραχιδονικό οξύ είναι απαραίτητα υποστρώματα για τη διατροφή του ανθρώπου. Η ημερήσια απαίτηση σε λινολεϊκό οξύ ή ισοδύναμο λινολεϊκού οξέος είναι 6,5 γρ./ημέρα. Η συνιστώμενη ημερήσια πρόσληψη (RDA) για ασφαλή κατανάλωση έχει οριστεί στα 10 γρ./ημέρα. Κατά την έλλειψη απαραίτητων λιπαρών οξέων (EFA) η συγκέντρωση του λινολεϊκού οξέος στους ιστούς μειώνεται και η σύνθεση προσταγλανδινών επίσης ελαττώνεται. Οι προσταγλανδίνες σχηματίζονται αποκλειστικά από ισοδύναμο λινολεϊκού οξέος, κυρίως από αραχιδονικό οξύ. Η αυξημένη χρήση των EFA μειώνει τη συγκέντρωση χοληστερόλης και τριγλυκεριδίων στο αίμα. Πρόσφατα έχει περιγραφεί αντιυπερτασική δράση των EFA. Τα ακόρεστα λιπαρά οξέα μπορούν να χρησιμοποιηθούν στη θεραπεία της υπερπηκτικότητας. Στη διαιτητική αντιμετώπιση του σακχαρώδη διαβήτη τα EFA βελτιώνουν την επίδραση της ινσουλίνης. Τα EFA σταματούν την ανάπτυξη αθηρωμάτωσης. Επομένως, δεν πρέπει να διστάζει κανείς να ακολουθήσει μια δίαιτα πλούσια σε EFA.